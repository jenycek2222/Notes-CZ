Jeli jsme s mamkou po Olomoucké ulici v Zábřeze, kde byla druhém pruhu velká kolona (z nějakého důvodu jela auta v ní stejným směrem jako my). V našem pruhu ale tato kolona nebyla, takže jsme jeli dál. Když jsme dojeli o kus dál, asi na úroveň čerpací stanice Mol, viděli jsme hovnocuc, jak čistil kanály, což byl důvod té kolony. Následně proběhla změna prostředí a já jsem se ocitl u lidí, kteří nabádali kolemjdoucí, aby sešplhali dolů do nějaké velké díry. Já jsem viděl, jak se o toto sešplhání pokusila Máša, která ale dostala strach a vylezla zanedlouho zpět ven. Já jsem chtěl zkusit tu samou díru, co Máša, takže jsem se necha zklákat lákačem. Ještě před tím mi řekl, abych si dal kyselou okurku, podal mi sklenici, já ji s těžkostmi otevřel (musel jsem si i utřít ruce, protože jsem je měl mokré) a dal si okurek. Potom mi lákač dal i jinou bundu, abych si nezašpinil tu, co jsem měl teď. Mezitím se ještě Máša pomalu řítila z oblohy, ale nedopadlo to zle, protože měla takový malý padáček, který ji zachránil. Jakmile dopadla, přiběhl jsem k ní a začal motat ty provázky od toho padáku. Vítr mi ale nepřál, protože padák se vznesl a jeho provázek se dotknul drátů. Máša šla tedy pro ten padák a snažila se ho přehodit přes drátové vedení (které bylo mimochodem velmi nízko), ale to se jí nepodařilo. Nu, řekl jsem jí, že to vyřešíme, až se vrátím z díry a šel jsem na díru, aby mě tam nikdo nepředběhl. Nastala další změna prostředí, prvně byla díra podlouhlá a měl jsem ji slézl po dřevěných kládách, které na boku díry trčely. Teď byla díra kulatá a já jsem měl slézt po tyčce vyrobené z PET-lahví. Každé rozhraní PET-flašky mi navíc z nějakého důvodu připomínalo jeden den (ale netrvalo jeden den, než jsem se dostal do dalšího rozhraní PETek, bacha na to). Bylo mi známo dokonce i koncové datum, ale to už si nepamatuju (myslím, že to byl duben někdy). Mým cílem bylo slézt až dolů a tam mě čekala odměna. Nevěděl jsem jaká, ale Míša Žváček to věděl, protože on už se z jedné  díry vrátil a tak  do pozadí konverzace mezi mnou a lákačem řekl něco ve smyslu (a ta odměna má taky cenu...). Nuže klesal jsem. Prvně pomalu, ale když jsem si uvědomil, že dno je ještě hodně daleko, pustil jsem se a padal jsem volným pádem. A tak jsem padal i minutu a víc. Brzy mi došlo, že koncové datum je vzdálené víc jak jeden rok. Najednou jsem zjistil, že je přede mnou takový graf, který znázorňuje, jak daleko jsem a ten mi říkal, že už jsem skoro dole, takže jsem začal brzdit tím, že jsem se chytl sloupu z PET-lahví. A zanedlouho jsme dorazil úplně dolů. Dole jsem viděl zlaté víko, které krylo kazetu, na kterou jsem nahrál zprávu ve smyslu: už jsem rád, že jsem dole, myslel jsem si, že budu padat nekonečně dlouho a že jsem v nějakým matrixu. No a potom jsem lezl zase nahoru, musel jsem bojovat s gravitací, což ale očividně moc nevadilo, protože můj snový engine vystřihl nudné záběry stoupání nahoru a zdálo se, že jsem vyšplhal zpět nahoru během minuty. Nahoře jsem ještě pomohl Máše s padákem a někam jsem si sedl. Pak jsem se vzbudil...