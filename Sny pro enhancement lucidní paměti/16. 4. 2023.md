1. Zdálo se mi, že jsme jeli do Zábřeha vlakem odněkud s nějakým instalatérem (vodnář). Ten nám dal za úkol doplnit vodu do jakýchsi zemních betonových nádob na zábřežském mostě, jak se jede na Rájec. Já jsem už z nějakého důvodu věděl, že se tam voda bude doplňovat, tak jsem šel bez zeptání se vodnáře. Potom jsem ho slyšel a viděl na Nové Huti, jak mluví s ostatníma, tak jsem se ho zeptal, jestli fakt na zrovna tamto stanoviště můžu jít, načež on mě trochu seřval a přestal se se mnou bavit. Nuže, pokračoval jsem. Bylo to na konci mostu (nejblíže k Rájci) a z nějakého důvodu byl pruh silnice směrem na Zábřeh opravován. Pomoct mi s tím přišel Šestka a Josífek (rájecký), ale přišly o trochu později a já jsem měl už otevřené poklopy, které bránily betonovou úschovnu vody. V ní mimochodem byly dva plastové demižóny a v nich z nějakého důvodu voda (velmi zakalená), i když v nich byla dole díra. Jakmile přišel Šestka, málem se napíchl na hřebíky, které byly zatlučeny do nějakých dřev, které se tam povalovaly. Celkově se najednou atmosféra daného místa změnila na takovou více přírodní, byly tam dokonce i stromy. To, jak jsme vodu do nádrží čerpali a odčerpávali (tu starou) si už nepamatuji, možná se mi to ani nezdálo, každopádně jsme to samé udělali i na druhé straně mostu (prvně to bylo na té straně u opravovaného pruhu). Jak jsme se vraceli, potkali jsme Davida Horáka u další betonové nádrže trochu blíže k Zábřehu, jak dělá to samé, co my.
2. Zdál se mi sen o tom, jak jsme se školou (GYZA) byli na Masarykově náměstí v  Zábřeze, stáli jsme tam u fontány, když v tom nás někdo vybídl, abychom se všichni šli podívat na jakési vojenské cvičené více dole, směrem k Bartolomějovi (kostel). Když jsme tam dorazili, vojačka nám řekla, že teď bude hrát psychopata, který bude chtít všechny v okolí zabít a my se musíme schovat. Tak jsme také učinili, já jsem šel do nějaké budovy a když jsem tam přišel, další žáci tam už byli také. Prvně nevím, kam jsem se schoval, ale potom odešla Lea, takže jsem se schoval na její místo u nějakého schodiště, zakrytý něčí aktovkou a školní lavicí (typu katedra). Zanedlouho jsem i já opustil onu budovu a šel jsem ven, kde jsem se setkal s onou střílečkou, v tu chvíli to ale působilo, že je to spíš atentátnice. Schoval jsem se tedy ve výklenku jednoho domu ještě s nějakou holkou, ale atentátnice za námi přišla a vzala si můj mobil. Řekla sice, že je na hovno, ale tak co potom, stejně si ho vzala. Já jsem ji následoval a říkal jsem jí, ať mi ho vrátí, tak mi ho potom i vrátila. To vrácení se stalo někde v podzemní garáži.