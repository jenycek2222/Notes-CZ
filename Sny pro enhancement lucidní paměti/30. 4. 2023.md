1. Zdálo se mi, že jsme šli s mamkou navštívit dědečka a babičku z Rájce (babička ještě žila). Přišli jsme k vratům, já jsem zazvonil, mamka ťukala na okna. Zanedlouho někdo otevřel, ale dovnitř jsem vešel jenom já, protože mamka se prostě vypařila, už tam nebyla. Když jsem došel až do obýváku, seděla tam jak mamka, tak dědeček, tak babička. V tu chvíli jsem byl překvapen a ptal jsem se, jaktože tam už mamka je. Ukázalo se, že po zazvonění se moje vědomí vytratilo na 38 dní, mé tělo jelo v té době na automat a po 38 dnech, kdy jsem opět zvonil na zvonek babičky a dědečka se mi vědomí vrátilo, ale tenkrát už byla mamka uvnitř jako první.
2. Zdálo se mi, jak nějaký člověk z rodu Habsburků postavil létající stroj, kterému říkal raketa, do nejž dal draka a odletěl s ním, ale drak chrlil oheň a raketa shořela. Ještě se dohadoval, jestli v budoucnu budou módní kulaté tvary, nebo spíš hranaté. Proto sestavil stroj času a teleportoval k sobě dva lidi jedoucí v autě, kteří vypadali jako v kreslené pohádce a měli hranaté oblečení a divné obličeje. A Habsburk si řekl: "Sakra, já jsem doufal v ty zaoblené tvary."
